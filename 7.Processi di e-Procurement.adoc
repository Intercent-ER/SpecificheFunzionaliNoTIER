== Processi di e-Procurement (((7. Processi di e-Procurement))) [[anchor-5]]

NoTI-ER offre una gestione completa sia nei processi di Inbound che in quelli di Outbound,
così come dettagliato nei paragrafi successivi.

=== Processi di Outbound e Ciclo Attivo

Per convenzione, si considera il processo di
Outbound come l'insieme di tutte le fasi che seguono l'invio su NoTI-ER di un documento principale.

In fase di _Invio_, l'ufficio emittente deve specificare l'instradamento da assegnare al documento. +
La scelta dei canali verso i quali si sceglie di far transitare il documento viene effettuata al momento della
compilazione dei *metadati* di invio. +
In particolare, questo avviene mediante la valorizzazione a _true_ o _false_ di alcuni campi che devono essere presenti
nel file XML:

* *invio a SdI*: attiva il processo che prevede l'invio di fatture e note di credito,
la transcodifica, la firma remota e la gestione del flusso dei messaggi nell'interazione
con il Sistem di Interscambio;
* *invio a Peppol*: attiva il processo in cui il documento viene direttamente inviato
all'Access point destinatario footnote:[in base a quando specificato negli stessi metadati.]
senza subire elaborazioni, gestendo la _MDN_ di ritorno.
* *invio in conservazone*: attiva la procedura di versamento in conservazione, parallelamente
all'invio verso SdI o verso Peppol.

[NOTE]
====
A partire dal 01-02-2020, con l'introduzione dell'obbligatorietà per le *Aziende
Saitarie* di interfacciarsi con il *Nodo Smistamento Ordini*, gli ordini inviati
ai fornitori di queste ultime vengono inoltrati ache ad NSO, in parallelo all'invio
effettuato su rete Peppol. +
Ne consegue la necessità da parte di NoTI-ER di gestire il _flusso dei messaggi_ che avviene contestualmente footnote:[si intende la gestione degli esiti della validazione, elaborati come _ricevuta di consegna_ o come _notifica di scarto_.].
====

I *flussi* che sono compresi in questo processo, di cui i *documenti* che ne prendono parte
vengono classificati come documenti di *Ciclo Attivo*, sono:

* *ufficio -> NoTI-ER -> SdI*: [underline]#fattura e nota di credito# giungono a NoTI-ER in formato
UBL, vengono validate e convertite in formato _fatturaPA_, firmate CAdES ed inoltrate a SdI;
* *ufficio -> NoTI-ER -> Peppol*: [underline]#ordine e documento di trasporto# giungono a NoTI-ER (secondo corner dell'infrastruttura Peppol) in formato UBL,
vengono validati ed inoltrati direttamente all'Access Point ricevente;
* *ufficio -> NoTI-ER -> NSO*: gli [underline]#ordini# BIS 3.0., che giungono a NoTI-ER dalle Aziende Sanitarie,
oltre ad essere inviati su Peppol per la consegna al destinatario vengono inoltrati anche ad NSO per poter essere validati.

Oltre ai quattro documenti principali, vengono classificati documenti di *CA* anche
i *documenti correlati*, di ritorno da questi flussi:

* *SdI -> NoTI-ER -> ufficio*: [underline]#ricevuta di consegna, notifica di mancata consegna,
notifica di scarto, attestazione di file non recapitabile, notifica di decorrenza termini e
notifica di esito cedente# giungono a NoTI-ER in formato _fatturaPA_  e sono messe a disposizione dell'Ente.
* *Peppol -> NoTI-ER -> ufficio*: la [underline]#notifica MDN#, che attesta l'avvenuta ricezione o meno del
documento da parte dell'Access Point ricevente, viene messa a disposizione dell'Ente in formato UBL.
* *NSO -> NoTI-ER -> ufficio*: è il caso di [underline]#ricevuta di consegna o notifica di scarto# che
attesta l'esito di validazione dell'ordine da parte di NSO, messa a disposizione in formato _fatturaPA_.

==== Fase iniziale di invio documento

Quando un ufficio invia a NoTI-ER un documento in formato UBL, qualunque esso sia,
si innesca il processo schematizzato dall'immagine seguente.

.sequenza di invio documento nel processo di CA
image::images\7.Processi_di_e-Procurement-91b27.png[]

La fase di *invio* è una *fase SINCRONA* in cui:
[start=1]
. l'Ente che invia documenti a NoTI-ER si autentica allegando il proprio certificato
client alla chiamata; in questa sede, NoTI-ER effettua i controlli di congruenza tra
il mittente e il certificato fornito e ne verifica l'autorizzazione a processare l'invio documentale.
. NoTI-ER verifica la correttezza e la congruenza dei metadati associati al documento, oggetto d'invio,
a seconda della tipologia del flusso innescato proprio dalla configurazione dei metadati forniti in ingresso.
. NoTI-ER verifica che il documento non corrisponda ad un'occorrenza già presente all'interno del sistema, in
base al valore della sua chiave logica; nel caso in cui venga riscontrata una corrispondenza, il sistema procede
a valutare la possibilità di sovrascrivere il documento già presente.
. NoTI-ER effettua la validazione strutturale (XSD) e semantica (XSL, schematron) sul documento.
. In caso affermativo si procede all'acquisizione del documento, salvandolo nel sistema e
notificano il risultato positivo dell'elaborazione inviando la chiave URN del documento acquisito.

Se uno qualunque dei passi in sequenza fallisce (es. il documento non supera la validazione),
NoTI-ER interrompe l’elaborazione dei passi successivi, componendo un esito negativo riportante il dettaglio
dell’anomalia e restituendolo all’ufficio client.

=====
.Versionamento e sovrascrittura di un documento
Per far sì che un documento già presente in NoTI-ER possa essere sovrascritto, è necessario
che si verifichi una delle seguenti precondizioni:

* il documento risulta *scartato* a seguito della ricezione di una _notifica di scarto_;
* il documento risulta *rifiutato dal destinatario* a seguito della ricezione di una _notifica
di esito cedente_    con esito negativo;
* il documento risulta *rifiutato dal mittente*, nel caso di _approvazione manuale_ dell'ufficio.

Inoltre, al momento dell'invio del documento in sostituzione, è necessario che venga valorizzato
a _true_ l'apposito flag dei metadati footnote:[<AccettaChiaveDuplicata>] che abilita la sovrascrittura
dell'URN già esistente.
[WARNING]
====
Tutti i documenti principali possono essere versionati, ad accezione degli ordini UBL BIS 3.0. inviati
verso NSO, poiché quest'ultimo non ne accetta la sovrascrittura.
====
=====
==== Fase di elaborazione del documento

Se l'invio verso rete Peppol e verso NSO non richiede di soffermarsi in questa fase, le fatture e le note di credito
che devono essere indirizzate verso il _Sistema di Interscambio_ subiscono il seguente processo.

.sequenza di elaborazione dei documenti di CA da inoltrare a SdI
image::images\7.Processi_di_e-Procurement-ebcd8.png[]

La fase di *elaborazione* è una *fase ASINCRONA* in cui:
[start=1]
. NoTI-ER effettua la transcodifica, tramite apposito convertitore, dal formato UBL BIS 2.1. di arrivo
a quello _FatturaPA_ di destinazione.
. NoTI-ER effettua la sola validazione XSD del risultato della conversione e se l'esito è positivo salva il nuovo formato.
. Intercent-ER, tramite contatto remoto con NoTI-ER, firma digitalmente il documento in _fatturaPa_.
. Nel caso in cui non sia stata attivata la modalità di _approvazione automatica_, il documento trasformato e firmato viene posto alla verifica
dell'ufficio emittente, che procede ad approvare o scartare manualmente lo stesso, prima dell'invio a SdI.

==== Fase di trasmissione del documento

In questa fase, NoTI-ER invia il documento al sistema scelto. +
In generale, la trasmissione è una *fase SINCRONA* in cui NoTI-ER effettua le operazioni
sotto descritte.

.Invio di fatture e note di credito a SdI
[start=1]
. prepara i metadati previsti dalle _specifiche tecniche SdI_;
. invia il documento in formato _fatturaPA_ firmato a SdI;
. salva la risposta sincrona che SdI invia, attraverso i quali viene comunicato
anche l'_identificativo SdI_ del documento.

.Invio di ordini BIS 3.0. a NSO
[start=1]
. compone il file SBD completo, partendo dai metadati di invio e dal documento ricevuti;
. invia il file ad NSO;
. salva la risposta sincrona che SdI invia, attraverso i quali viene comunicato
anche l'_identificativo NSO_ del documento.

.Invio di ordini e DDT su rete Peppol
[start=1]
. compone il file SBD completo, partendo dai metadati di invio e dal documento ricevuti;
. invia il file su rete Peppol;
. salva la risposta sincrona che l'Access Point ricevente inviafootnote:[chiamata MDN, dalla quale si parte per costruire la _notifica MDN_ associata.],
dalla quale si estrapola l'esito positivo di avvenuta ricezione o gli eventuali errori nel transito.

[NOTE]
====
il file *SBD* (*Standard business Document*), che NoTI-ER compone prima predisporre l'invio a NSO e su rete Peppol,
è una sorta di _busta di trasmissione_ XML formata da:

* *SBDH* (Standard Business Document Header): è l'intestazione della busta che viene costruita a partire dai metadati di invio e contiene le informazioni
sul tipo di documento, soggetto mittente e sogetto destinatario.
* *Payload*: è il corpo XML del documento vero e proprio.
====

==== Fase di gestione del flusso dei messaggi

Contestualmente all'invio di documenti, come abbiamo visto, è necessario gestire il flusso
di notifiche proveniente dai vari sistemi. +
NoTI-ER mette a disposizione dell'ufficio mittente del documento principale, le seguenti classi di messaggi:

* *notifiche SdI*: sono tutte le notifiche provenienti da SdI e collegate ad un documento _fattura_ o _nota di credito_ (l'_identificativo SdI_ è testimone del legame);
* *notifiche NSO*: sono, essenzialmente, la _ricevuta di consegna_ e la _notifica di scarto_, che danno evidenza dell'esito dell'operazione di validazione effettuata da NSO
sull'ordine imputato (anche quì, l'_idetificativo nso_ accerta il lagame fra ordine e notifica);
* *notifiche Peppol*: sono le _notifiche MDN_ che NoTI-ER costruisce sulla base del messaggio MDN ricevuta dall'Access Point ricevente, che attestano l'avvenuta presa in carico o meno del documento, e che
sono messe a disposizione dell'ufficio interessato.

La ricezione da parte di NoTI-ER di queste notifiche è una *fase complessivamente ASINCRONA* per quel che riguarda
la ricezione lato SdI ed NSO, mentre è *SINCRONA* per quanto concerne la comunicazione con Peppol. +
In ogni caso, NoTI-ER salva le _notifiche_ generando la relativa _chiave logica_ e le associa al documento principale.


==== Fase di recupero [[anchor-1]]

La fase in cui l'ufficio mittente del documento principale recupera i documenti correlati può
essere schematizzata come seguefootnote:[si consideri che questo processo è del tutto analago al recupero dei documenti principali ricevuti nel Ciclo Passivo (Inbound Process).].

.sequenza di recupero documenti
image::images\7.Processi_di_e-Procurement-36f49.png[]

Il recupero vero e proprio (puntuale) del documento avviene tramite l'utilizzo del servizio RESTfootnote:[per approfondire l'utilizzo dei servizi REST, si rimanda al documento _NoTI-ER, specifiche tecniche dei servizi_.] _recupero documento_ esposto da NoTI-ER,
ma la procedura completa per recuperare in massa i documenti può essere descritta nei seguenti punti:
[start=1]
. l'ufficio chiede a NoTi-ER la lista di tutti i documenti di suo interesse, utilizzando il servizio REST _recupero lista_;
. NoTI-ER verifica che la _Request_ sia formalmente corretta e che il chiamante disponga delle autorizzazioni necessarie per ricevere le informazioni di cui fa richiesta;
. NoTI-ER recupera tutti i documenti corrispondenti ai parametri di filtro inseriti nella richiesta (verosimilmente, si invocherà il servizio per ricevere la lista dei documenti in stato _da recapitare_);
. NoTI-ER risponde con la lista completa di tutti i documenti richiesti, nella quale è specificato, in particolare,
l'URN dei singoli documenti, da utilizzare per il recupero puntuale;
. utilizzando il servizio _recupero documento_, l'ufficio specifica l'URN del documento che vuole ricevere;
. NoTI-ER restituisce il file XML richiesto, recapitando difatto il documento all'utilizzatore finale.

[NOTE]
====
Procedura analoga, sia per il recupero lista che per il recupero documento, può anche essere eseguita da interfaccia Web, attraverso l'utilizzo di apposite funzioni descritte nei capitoli successivi. +
Rimane comunque evidente che, per la mole elevata di documenti con cui gli uffici hanno quotidianamente a che fare, l'utilizzo dei servizi REST esposti da NoTI-ER risulta la metodologia di lavoro
che meglio si adatta alle esigenze delle parti, garantendo maggiore efficienza, autonomia e integrazione.
====

[[anchor-3]]
==== Fase di conservazione

Il versamento in conservazione di un documento principale, e dei documenti correlati per soluzione di integrità,
avviene attraverso la composizione di un' *Unità Documentaria*.

Le pre-condizioni per poter procedere al versamento in conservazioni sono:

* il versamento deve essere stato espressamente richiesto dall'ufficio mittente in fase di invio, valorizzando a _true_ l'apposito flag
nei metadatifootnote:[<InvioConservazione>];
* il documento deve essere stato inviato verso il sistema destinatario, ricevendo massaggi di notifica;
* il documento non deve trovarsi in stato SCARTATO al momento dell'invio in conservazione.

In prima istanza, NoTI-ER esegue un primo versamento dell'_unità documentaria_, contenente il *_documento principale_*,
secondo le fasi presentate in figura sottostante. +
Da tenere in considerazione che, nel caso in cui il documento sia del *flusso di SdI*, vengono versati in questa prima fase sia
il documento _fatturaPA_ firmato CAdES (come documento principale) sia il formato originale in UBL (in qualità di annesso al documento principale)


.sequenza di versamento del documento principale
image::images\7.Processi_di_e-Procurement-ed9b3.png[]

In sequenza, le operazioni che NoTI-ER effettua sono:
[start=1]
. si recuperano i dati di *integrazione fiscale* footnote:[per il processo di Outbound, l'integrazione fiscale viene effettuata in autonomia da NoTI-ER, in quanto gli estremi fiscali sono descritti nei metadati di invio del documento, rendendo non necessaria l'implementazione di una fase di integrazione fiscale da parte dell'ufficio emittente.] richiesti da ParER per comporre
l'_unità documentaria_;
. si inserisce il documento principale;
. se flusso di SdI, si inserisce il documento in formato _fatturaPA firmato_;
. si esegue il versamento in ParER;
. si salva l'*esito* ricevuto come nuovo documento, associandolo al documento principale.

Per quanto riguarda il versamento dei *_documenti correlati_* (le _notifiche_), questo avviene solamente se il
documento principale è già stato versato ricevendo un _esito di versamento positivo_. +
A questo punto, NoTI-ER esegue il versamento delle notifiche, in qualità di annessi al documento principale, salvando
i nuovi esiti di versamento per ogni documento correlato come nuovo documento.

.sequenza di versamento dei documenti correlati
image::images\7.Processi_di_e-Procurement-98420.png[]

[NOTE]
====
Il processo di versamento a ParER è schedulato quotidianamente in NoTI-ER. +
Con cadenza quotidiana, si predispone l'invio in conservazione di tutti quei documenti che sono già presenti in NoTI-ER da 60 giorni e sono
in attesa di essere versati.
====

[NOTE]
====
Può accadere che un documento principale, che abbia già terminato il suo ciclo di vita e che sia già stato versato in conservazione con esito positivo,
venga sovrascritto dall'utente. +
In questo caso, NoTI-ER implementa una procedura automatica che, al momento del versionamento, innesca l'annullamento della conservazione per il documento che
viene sovrascritto, in modo tale da predisporre il nuovo flusso per la nuova istanza.
====

=== Processi di Inbound e Ciclo Passivo
Per convenzione, si considera il processo di Inbound come l'insieme di
tutte le fasi che seguono la ricezione in NoTI-ER di un documento principale.

Il processo di Inbound assume due forme:

* *ricezione SdI*: comprende le attività di transcodifica, recupero, integrazione e versamento ParER del
documento principale e delle notifiche correlate;
* *ricezione Peppol*: il documento viene immediatamente reso disponibile per il recupero
all'ufficio destinatario.

A seguito della ricezione di documenti principali provenienti da SdI, l'_ufficio_ potrà in seguito recuperare
tutte le notifiche correlate ed inviare, eventualmente, una _notifica di esito committente_.

I *flussi* compresi in questo processo di cui i documenti che ne prendono parte vengono classificati come documenti di *Ciclo Passivo*, sono:

* *SdI -> NoTI-ER -> ufficio*: _fatture_ e _note di credito_ giungono a NoTI-ER in formato _fatturaPA_, prima di essere convertite
in UBL e messa a disposizione dell'ufficio ricevente. Allo stesso modo, la _notifica di decorrenza termini_ giunge a NoTI-ER da SdI, ma viene
messa a disposizione dell'ufficio direttamente in formato _fatturaPA_, senza effettuare conversioni, così come avviene per tutte le notifiche del ciclo attivo.
* *Peppol -> NoTI-ER -> ufficio*: _ordini_ e _documenti di trasporto_ giungono a NoTI-ER (terzo corner dell'infrastruttura da Peppol) dall'Access Point mittente, per essere
messi a disposzione dell'ufficio destinatario.
* *ParER -> NoTI-ER -> ufficio*: è il caso della _notifica di esito conservazione_ con cui ParER comunica il risultato del versamento.

==== Fase di ricezione del  documento

In questa fase, NoTI-ER riceve un documento principale da SdI o da Peppol.
Mentre la ricezione lato Peppol è lineare, nel caso di SdI avvengono le operazioni delineate in figura.

.sequenza di ricezione documento da SdI
image::images\7.Processi_di_e-Procurement-83b77.png[]

La ricezione è una *fase ASINCRONA* in cui:
[start=1]
. SdI invia una busta contentente il documento e i metadati in formato _fatturaPA_, tramite il servizio _RiceviFile_;
. NoTI-ER elabora  il pervenuto da SdI estraendo quanto presente in busta;
. NoTI-ER identifica i due soggetti coinvolti:
.. il _destinatario_, tramite il codice IPA specificato all'interno dei metadati e della fattura;
.. il _mittente_, tramite uno degli identificativi presenti (Codice Fiscale o Partita Iva) e, nel caso in cui non si trovi corrispondenza con quanto presente in anagrafica attuale,
si procede a censire una nuova istanza;
. NoTI-ER elabora la _chiave_ del documento ricevuto, verificandone l'univocità. Nel caso in cui la chiave sia già presente a sistema e lo stato del documento permetta la sovrascrittura, si innesca il meccanismo del versionamento;
. NoTI-ER effettua le operazioni di salvataggio del _documento principale_, in formato _fatturaPA_ firmato e in formato UBL, e dei _metadati file fattura_.

=====
.Versionamento e sovrascrittura del documento
Affinchè un documento di Ciclo Passivo possa essere sovrascritto, è necessario che l'ufficio destinatario
abbia già emesso una *_notifica di esito committente_ con esito negativo* e la stessa notifica sia stata correttamente
processata dal Sistema di Interscambio (ovvero, che non si sia ricevuto una _notifica di scarto di esito committente_).
=====

==== Fase di elaborazione del documento

In questa fase avviene la transcodifica dal formato _fatturaPA_ al formato UBL, solamente in relazione al flusso di SdI, e
la validazione del documento UBL, per tutti i documenti principali (XSD e SCH).

.sequenza di elaborazione dei documenti del flusso di SdI
image::images\7.Processi_di_e-Procurement-94aba.png[]


[NOTE]
====
Nel caso in cui un documento non superi la validazione XSD o la validazione Schematron, che sono sequenziali,
assume uno stato intermedio. In questa eventualità, l'ufficio destinatario può comunque decidere di prendersi in carico il documento,
nonostante si tratti di file non del tutto conformi alle regole di validazioni attuali.
====

==== Fase di recupero del documento

In questa fase, l'ufficio destinatario recupera tutti i documenti a lui diretti, compresi i correlati. +
La sequenza di recupero e le operazioni che devono effettuartsi sono del tutto analoghe a quanto
descritto in <<anchor-1, fase di recupero dei documenti di outbound.>>


[[anchor-2]]
==== Fase di Integrazione Fiscale

Mentre nei processi di outbound i *dati di integrazione fiscale* richiesti da ParER vengono estratti in autonomia,
nei processi di inbound è l'ufficio stesso ad inviarli a NoTI-ER footnote:[per i documenti di CP devono essere forniti i dati contabili di registrazione del documento nel sistema dell'ufficio committente.],
utilizzando un servizio detto di *integrazione*. +
Per poter effettuare  l'integrazione di un documento, *l'ufficio deve aver precedentemente effettuato
il recupero dello stesso*. Inoltre, l'ufficio committente può effettuare l'integrazione  di un documento una sola volta.

.sequenza di integrazione dei dati fiscali nel processo di inbound
image::images\7.Processi_di_e-Procurement-ec289.png[]

L'integrazione è una *fase SINCRONA* in cui avvengono le seguenti operazioni:
[start=1]
. l'ufficio committente invia a NoTI-ER i dati di integrazione previsti, tramite l'utilizzo del
servizio REST esposto, in riferimento ad una specifica _fattura/NdC_;
. NoTI-ER verifica che le autorizzazioni dell'ufficio siano compatibili con la richiesta ricevuta;
. NoTI-ER verifica che lo stato del documento in esame permetta l'integrazione;
. NoTI-ER salva i dati di integrazione fiscale ricevuti.

[NOTE]
====
Si noti come la fase di integrazione fiscale è prevista solo per i documenti afferenti al flusso di SdI. +
Gli unici documenti che necessitano di integrazione fiscale sono, dunque, *fatture* e *note di credito* del processo di Inbound.
====

==== Fase di conservazione del documento

Come già descritto per il processo di outbound, in questa fase NoTI-ER esegue il versamento su ParER del documento principale e dei documenti correlati. +
Il versamento avviene tramite composizione di *unità documentaria* composta dal documento e dagli eventuali annessi.

Con riferimento al flusso di Peppol, gli ordini e i documenti di trasporto non devono essere registrati fiscalmentefootnote:[difatti questi documenti non necessitano di una fase di integrazione fiscale.] e la conservazione
avviene, per convenzione, su dei registri dedicati. +
Per quanto riguarda il flusso di SdI, invece, le fatture e le note di credito vengono versate su dei registri specifici, dei quali è necessario acquisire i riferimenti tramite la fase di <<anchor-2, integrazione dai dati fiscali.>>

Le fasi del processo di conservazione per i documenti di Inbound sono analoghe a quelle descritte in <<anchor-3, fase di conservazione per i processi di Outbound>>. +
In particolare, NoTI-ER esegue il versamento del *documento principale* (per il flusso di SdI, previa integrazione dei dati fiscali) con eventuali annessi (formati originali).  +
In seguito, se il documento principale riceve un esito di versamento positivo, si procede al versamento delle notifiche ricevute dal _flusso dei messaggi_ corrispondente.

==== Invio di notifiche di esito committente
Al ricevimento di _fatture_ e _note di credito_ l'ufficio committente invia a NoTI-ER un esito di accettazione/rifiuto che
si tramuta nella costruzione di una *notifica di esito committente*. +
Questo genere di notifica è a tutti gli effetti un *documento* che viene gestito come gli altri, prevedendo una fase di invio, di trasmissione e di gestione del flusso
dei messaggi risultante.

.sequenza di invio di notifiche di esito committente
image::images\7.Processi_di_e-Procurement-bcfd6.png[]

L'invio di un documento in questa fase, segue il processo seguente:
[start=1]
. l'ufficio predispone l'invio del documento;
. NoTI-ER riceve la richiesta e verifica la compatibilità con le autorizzazioni dell'ufficio;
. NoTI-ER verifica che la _notifica_ sia correttamente associata alla _fattura/nota di credito_, tramite verifica dell'_identificativo SdI_;
. a seconda del contenuto della notifica, NoTI-ER provvede a impostare come _scartato_ o _approvato_ il documento principale corrispondente,
. NoTI-ER salva la _notifica di esito committente_ e la avvia alla trasmissione verso SdI, senza effettuare alcuna elaborazione ulteriore.

Questa circostanza è l'unica per la quale SdI prevede una *gestione sincrona di trasmissione di notifica*. +
Infatti, una volta ricevuta la _notifica di esito committente_, SdI fa le sue valutazioni e, nel caso in cui non la
ritenga valida, invia in risposta una *notifica di scarto di esito committente*, che viene salvata da NoTI-ER come nuovo documento footnote:[secondo le logiche di creazione di URN specificate al <<anchor-4, paragrafo 6.1.>>], correlato al principale originale (_fattura/NdC_).
