== Servizi (((9.Servizi)))

I *servizi* sono una delle due modalità complementari lato _client_ offerte da NoTI-ER, utilizzati per la gestione dei flussi documentali. +
Tutti i servizi esposti da NoTI-ER utilizzano lo stile architetturale *REST* footnote:[Representational State Transfer], in modo da rispondere ai requisiti di integrazione leggera e scalabilità richiesti. +
In particolare, tali servizi:

* sono basati sul paradigma *client-server*;
* sono organizzati in termini di *risorse* e azioni sulle stesse -le risorse di NoTI-ER sono i documenti;
* sono invocabili utilizzando i verbi *HTTP*, in particolare _GET_ e _POST_;
* sono *stateless*, in quanto ogni singola invocazione contiene tutte le informazioni necessarie ad eseguire l’operazione;
* forniscono dinamicamente al client i *controlli ipermediali* per gestire l’accesso alle risorse -ad esempio,
il recupero puntuale del documento avviene tramite URN, precedentemente fornito in fase di recupero lista.

I servizi REST che NoTI-ER rende disponibili footnote:[per conoscere le specifiche di utilizzo dei servizi di NoTI-ER, si rimanda alla consultazione del documento NOTIER_AT_SpecificheServizi disponibile a https://intercenter.regione.emilia-romagna.it/noti-er-fatturazione-elettronica/specifiche-tecniche. ]
sono quelli atti a garantire tutti i processi di e_Procurement descritti al <<anchor-5, capitolo 7>>. +
Nello specifico i servizi esposti da NoTI-ER sono:

* invio documento;
* recupero lista documenti;
* recupero documento;
* integrazione dati fiscali;
* interrogazione Peppol Directory;
* lookup participantID;
* blocco conservazione.

Inoltre, in un'ottica di integrazione con SATER footnote:[vedi <<anchor-6, paragrafo 5.4. Integrazione con SATER>>.], NoTI-ER espone i seguenti servizi dedicati:

* registrazione PMI su SMP;
* recupero Lista Documenti;
* recupero Documento;
* invio Documento;
* recupero massivo dei documenti.

=== Metadati

Per garantire la _statefulness_ delle singole invocazioni, i servizi di NoTI-ER basati sulle chiamate di tipo _POST_ richiedono che
oltre al documento venga inviato anche un apposito file dei _metadati_ footnote:[anche i file dei metadati seguono uno specifico schema XSD definito a priori]. +
Il file dei metadati è un file XML accessorio che consente a NoTI-ER di:

. verificare l'identità ed il ruolo dell'_ufficio emittente_, attraverso l'*id NoTI-ER* specificato;
. costruire la *chiave logica* del documento oppure individuare il documento su cui operare (come, ad esempio, nel caso di integrazione fiscale);
. comunicare l'*instradamento* del documento;
. fornire informazioni aggiuntive necessarie per la corretta gestione del documento, come l'_id peppol_ destinatario nel caso di documenti da inviare su Peppol.

Nel rispetto dei requisiti di tracciabilità, NoTI-ER salva i _metadati_ relativi a tutte le invocazioni ricevute per i suoi servizi.

=== Sicurezza

NoTI-ER gestisce l'accesso ai servizi REST in un contesto di elevata sicurezza, esponendo questi ultimi esclusivamente su *protocollo HTTPS* con un livello di
crittografia/autenticazione basato su *TLS* footnote:[Transport Layer Security]. +
Inoltre, ad ogni invocazione dei servizi, vengono effettuate le opportune verifiche di:

* *autenticazione* del client su NoTI-ER;
* *autorizzazione* ad operare sullo specifico _servizio_ e sulla specifica risorsa _documento_.

La fase di _autenticazione_ viene implementata con la *client authentication* per mezzo del *certificato digitale*. +
In fase di accreditamento di una nuova _organizzazione_ viene generato un _certificato digitale_ a partire da un _certificato CA (Certification Authority)_,
specifico dell'organizzazione stessa. +
Al momento dell'invocazione del servizio, il client stabilisce una connessione HTTPS attivando la _client authentication_, con il proprio certificato, inviando una
request all'endpoint di riferimento. La request viene intercettata da NoTI-ER a monte dell'endpoint, che effettua il _trusting_ del certificato client
su quello CA. +
Se la fase di _trusting_ non viene superata, il client non riesce ad accedere all'endpoint del servizio e la request viene rifiutata. +
Se invece il _trusting_ viene superato, NoTI-ER estrae dal certificato client le informazioni specifiche che servono per identificare univocamente l'organizzazione. Tali informazioni
vengono aggiunte alla request e vengono utilizzate per effettuare la fase successiva di _autorizzazione_. +
La fase di *autorizzazione* dipende dal servizio che viene invocato ed esegue tutta una serie di controlli sulla congruenza dei dati da elaborare e sulle abilitazioni del soggetto.

.client authentication per i servizi REST
image::images\9.Servizi-c4b76.png[]
