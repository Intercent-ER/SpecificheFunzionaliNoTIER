== Attori
(((4. Attori)))


Come previsto dagli obblighi normativi, la platea dei possibili client di NoTI-ER
si divide in:

* Enti che hanno l'obbligo di aderire al SiCiPa-ER: Regione, Enti regionali, Enti e Aziende
del Servizio Sanitario Regionale, etc.
* Enti che possono aderire al SiCiPa-ER: Enti locali, Consorzi, Istituti di Istruzione Scolastica, etc.

Inoltre, è importante tenere conto del livello di granularità adottato dai sistemi con i quali NoTI-ER si interfaccia, per risolvere univocamente
gli emittenti e destinatari dei Documenti nell’ambito del relativo flusso dei messaggi. +
In particolare, *SdI* utilizza il codice previsto dal *registro iPA* univocamente assegnato alle singole
unità organizzative degli Enti iscritti, ad esempio gli uffici preposti alla fatturazione footnote:[in generale, il codie iPA è una stringa di 6 caratteri. Ad esempio: UFDPCJ.]. +
Allo stesso modo, *Peppol* specifica che i documenti in transito sulla relativa infrastruttura (BusDox) siano
accompagnati da un set di metadati obbligatori, tra i quali l’*identificativo univoco* previsto dalle
specifiche footnote:[In generale l’Id Peppol è una stringa composta nel formato “xxxx:xxxxxxx”. Ad esempio 9907:1234567890] che identifica un mittente/destinatario di un generico documento UBL.

Per rispettare i vincoli di genericità, e allo stesso tempo supportare il livello di granularità previsto
da SdI, in NoTI-ER è stato definito un modello a *due livelli gerarchici* per descrivere gli attori client,
che sono definiti come segue:

* *Organizzazione*: generica entità che si integra lato client con NoTi-ER, per utilizzare
i servizi resi disponibili ai fini della gestione dei processi di e-Procurement.
* *Ufficio*: generica entità organizzativa che afferisce ad una ed una sola organizzazione ed è
univocamente identificata in NoTI-ER come emittente o destinatario di un generico documento.

Un esempio pratico di questa classificazione può essere quello di una ASL (Azienda Sanitaria Locale)
alla quale afferiscono uno o più _uffici_ (soggetti) preposti a gestire diversi flussi di fatturazione footnote:[si noti come questa struttura a due livelli sia assolutamente analoga a qualle adottata dal registro iPA].

Un'Organizzazione può essere considerata, dunque, un'interfaccia lato client, attraverso la quale
uno o più _uffici_ ad essa afferenti scambiano documenti di e-Procurement con NoTI-ER. +
Questo consente di realizzare *un solo client di integrazione* con NoTI-ER per singola Organizzazione,
garantendo la separazione dei flussi documentali in transito - i quali vengono associati all'identificativo
univoco dell'_ufficio_ (*Id NoTI-ER*) - e la possibilità di "isolare" il monitoraggio a livello di singoli flussi.

.profilo di integrazione lato client fra NoTI-ER e i vari attori.
image::images\4.Attori-b4581.png[]

Sull’ufficio vengono quindi fatti “collassare” anche gli identificativi univoci iPA e Peppol, necessari
per il corretto instradamento dei flussi documentali sui relativi sistemi. Tali identificativi saranno
però del tutto trasparenti per l’ufficio stesso. +
Perciò, l'_ufficio_ si identifica in NoTI-ER solamente tramite un *identificativo univoco* assegatogli in fase di registrazione (tale *Id NoTI-ER*).
In seguito, a seconda del tipo di processo, sarà NoTI-ER stesso a "riconciliare" l'Id NoTI-ER con l'identificativo
di trasmissione richiesto dal flusso in atto (iPA o Peppol).
